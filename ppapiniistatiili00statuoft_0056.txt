20 P.1›AP1N11 s'rA'ru

Et Praenestinae poterant migrare sorores. ' 80
Quid bifera Alcinoi laudem pomaria? vosque,

Qui nunquam vacui prodistis in aethera, rami'!

Cedant Telegoni, cedant Laurentia Turni

Jugera, Lucrinaeque domus, litusque cruenti

Antiphatae: cedant vitreae juga perfida Circes 85
Dulichiis ululata lupis, arcesque superbi

Anxuris, et sedes Phrygio quas mitis alumno

Debet anus: cedant quae te, jam solibus arctiS,

Antia nimbosa revocabunt litora bruma.

‘Scilicet hic illi meditantur pondera mores: 90
Hic premitur fecunda quies, virtusque serena

Fronte gravis, sanusque decor, luxuque carentes

Deliciae, quas ipse suis digressus Athenis

Mallet deserto senior Gargettius horto.

Haec per et Aegeas hiemes, Pliadumque nivosum ’95
Sidus, et Oleniis dignum petiisse sub astris.

Si Maleae credenda ratis, Siculosque per aestus

Sit via, cur oculis sordet vicina voluptas?

Hic tua Tiburtes Faunos chelys, et juvat ipsum

Alciden, dictumque lyra majore Catillum: 100
Seu tibi Pindaricis animus contendere plectris,

Sive chelyn tollas Heroa ad robora, sive

Liventem Satiram nigra rubigine turbes:

Seu tibi non alta splendescat Epistola cura.

 

Digne Midae, Croesique bonis, et Perside gaza, 105
Macte bonis animi! cujus stagnantia rura
Debuit et flavis Hermus transcurrere ripis,

 

v. 86. vulg. SUPERBAE. 89. Avm. 90. L. hic mmm muscam-un romans. 103. 1,. rixo-As. 104. TUA.

