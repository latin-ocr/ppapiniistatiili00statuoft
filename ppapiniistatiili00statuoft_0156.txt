120 P.PAP1N11 arn-rin

Ergo quod A‘usoniae pater augustissimus urbis

Jus tibi tergeminae dederat *laetabile prolis,

Omen erat. venit toties Lucina, piumque

’Intravit‘ repetita larem. sic fertilis oro

Stet domus, et donis nunquam nudata sacratis.

Macte, quod et proles tibi saepius aucta virili ¹

Robore: se juveni laetam dat virgo parenti:

Aptior his virtus, citius dabit illa nepotes.

Qualis maternis Helene Jam digna palaestris

Inter Amyclaeos reptabat candida fratres:

Vel qualis caeli facies, ubi nocte serena

Admonere jubar mediae duo sidera Lunae.

Sed queror haud faciles, juvenum rarissime, questus,

Irascorque etiam, quantum irascuntur amantes.

Tantane me decuit vulgari gaudia fama

Noscere'b cumque tibi vagiret tertius infans,

Protinus ingenti non venit nuntia cursu

Litera ‚ quae festos cumulare altaribus ignes,

Et redimire chelyn, postesque ornare Juberet,

Albanoque cadum sordentem promere fumo,

Et creta signare diem? sed tardus inersque

Nunc demum mea vota cano'.l tua culpa, tuusque

Hic pudor. ulterius sed enim producere questus
Non licet: en hilaris circunstat turba tuorum,

’ Defensatque patrem. quem non hoc agmine vincas?

Di Patrii‚ quos auguriis super aequora magnis

Litus ad Ausonium devexit Abantia classis;

Tu, ductor populi longe emigrantis, Apollo,

Cujus adhuc volucrem laeva cervice sedentem

 

V. 21. muns-ra. 4ο. ch‘ru.

 

