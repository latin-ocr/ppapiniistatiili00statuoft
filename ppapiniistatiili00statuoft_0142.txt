106 P. ῬΑΡΙΝΗ ἐςτᾼντιιι

’ Quot Tithonia computat senectus,
Et quantos ego Delium poposci.
Juravit tibi jam nivalis Arctos;
Nunc magnos Oriens dabit triumphos.
Ibis qua vagus Hercules, et Evan,
Ultra sidera, flammeumque solem,
Et Nili caput, et nives Atlantis:
Et laudum cumulo beatus omni
scandes belliger, abnuesque currus:
Donec Troicus ignis, et renatae
Tarpeius Pater intonabit aulae3
Haec donec via, te regente terras,
Annosa magis Appia senescat.

 

IV.
*AD VICTORIUM MARCELLUM EPISTOLA.

CURRE per Euboicos non segnis, epistola, campos3

Hac ingressa vias, qua nobilis Appia crescit

In latus, et molles solidus premit agger arenas.

Atque ubi Romuleas velox penetraveris arces,

Continuo dextras flavi pete Tybridis oras, 5
Lydia qua penitus stagnum navale coercet

Ripa, suburbanisque vadum praetexitur hortis.

Illic egregium formaque animisque videbis

Marcellum, et celso praesignem vertice nosces.

 

V. 159. Vulg. onvrosqun. * An mancatum.

