 

slnvanulu [ΑΒ. Iv.

Cui primum solito Vulgi de more salutem,

Mox inclusa modis haec reddere verba memento:
JAM terras volucremque polum fuga veris aquosi
Laxat, et Icariis caelum latratibus urit:

Ardua jam densae rarescunt moenia Romae.

Hos Praeneste sacrum, nemus hos glaciale Dianae,
Algidus aut horrens, aut Tuscula protegit umbra:
Tiburis hi lucos, Anienaque frigora captant.

Te quoque clamosae quaenam plaga mitior urbi
subtrahit? aestivos quo decipis aiire soles?

Quid, tuus ante omnes, tua cura potissima Gallus
Nec non noster amor, (dubium morumne probandus
Ingeniine bonis) Latiis aestivat in oris?

Anne metalliferae repetit jam moenia Lunae
Tyrrhenasque domos? quod si tibi proximus haeret,
Non ego nunc vestro 'procul a sermone recedo:
Certum est: inde sonus geminas mihi circuit aures.
Sed tu, dum nimio possessa Hyperione flagrat
Torva Cleonaei juba sideris, exue curis

Pectus, et assiduo temet furare labori.

Et sontes operit pharetras, arcumque retendit
Parthus3 et Eleos auriga, laboribus actis,

Alpheo permulcet equos: et nostra fatiscit
Laxaturque chelys. vires instigat, alitque
Tempestiva quies: major post otia virtus.

Talis cantata Briseide venit Achilles

Acrior, et positis erupit in Hectora plectris.

Te quoque flammabit tacite repetita parumper
Desidia, et solitos novus exultabis in actus.

 

v. 22. Vulg. {ngeniis-r.. 31. Euius -— Aeros. 38. somnos.

02

107
10

15

