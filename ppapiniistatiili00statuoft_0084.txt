48 P.PAP1N118TAT11⁷

Fortunam: dubium quem non in turbine rerum

Deprendet suprema dies; sed abire paratum,

Ac plenum vita. Nos, vilis turba, caducis

Deservire bonis, semperque optare parati, ²⁶ 130
Spargimur in casus: celsa tu mentis ab arce

Despicis errantes, humanaque gaudia rides.

Tempus erat cum te geminae suffragia terrae

Diriperent, celsusque duas veherere per urbes:

Inde Dicarcheis multum venerande colonis, 135
Hinc ascite meis3 pariterque his largus, et illis,

Ac juvenile calens, plectrique errore superbus.

At nunc discussa rerum caligine, verum

Aspicis. illo alii rursus jactentur in alto;

At tua securos portUS, blandamque quietem 140
Intravit non quassa ratis. sic perge; nec unquam

Emeritam in nostras puppem dimitte procellas.

Vivite securi, quorum de pectore mixtae

In longum coiere faces, sanctusque pudicae

’ Servat amicitiae leges amor. ite per annos 145
Saeculaque, et priscae titulos praecedite famae.

Tuque, nurus inter longe pulcherrima, cujils

Non frontem vertere minae, sed candida semper

Gaudia, et in vultu curarum ignara voluptas:

Non tibi sepositas infelix strangulat arca 150
Divitias, avidive animum dispendia torquent

Foenoris: expositi census, et docta fruendi

Temperies. non ulla Deo meliore cohaerent

Pectora, non alias decuit Concordia mentes.

 

V· 127. Vulg. numo. 137. L. plectrique nrcone. 139. sac-ramur.. 142. neau‘rrfi. 143. arsen-z. [151. avi-
ᾱίνε, antea avidique. ΕΒ. Da]

 

