 

·sx1.vanum Lln. V.

Fas junxisse manus, et lex quaecunque sequatur.
At vos umbrarum reges , Ennaeaque Juno

(Si laudanda precor) taedas auferte, comasque
Eumenidum: nullo sonet asper janitor ore:
Centaurusque, Hydraeque greges, Scyllaeaque monstra
Aversae celent valles; umbramque senilem
Invitet ripis, discussa plebe, supremis

Vector, et in media componat molliter alga.

Ite, pii Manes, Graiumque examina vatum,
Illustremque animam Lethaeis spargite sertis,

Et monstrate nemus, quo nulla irrupit Erinnys,
In quo falsa dies, caeloque simillimus aer.

Inde tamen venias melior, qua porta malignum
Cornea vincit ebur, somnique in imagine monstra
Quae solitus. Sic sacra Numae, litusque colendos
Mitis Aricino dictabat Nympha sub antro:

Scipio sic plenos Latio Jove ducere somnos
Creditur Ausoniis , et non sine Apolline Sylla.

lv.

AD SOMNUM.

ΟΒῙΜΙΝΕ quo merui juvenis, placidissime divum,
Quove errore miser, donis ut solus egerem

Somne, tuis? tacet omne pecus, volucresque, feraeque,
Et simulant fessos curvata cacumina somnos:

 

V. 27⁷. Vulg. mxu-,Aqua-

151

285

