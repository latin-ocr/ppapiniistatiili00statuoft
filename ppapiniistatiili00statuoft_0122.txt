86 [Ρ. PAP1N11 ετᾼτιι

Ite, dabit cursus mitis Cytherea secundos,
Placabitque Notos: fors et de puppe timenda
Transferet‚ inque sua ducet super aequora concha.
Accipe laudatos, J'uvenis Phoebeie, crines

Quos tibi Caesareus donat puer: accipe laetus,
Intonsoque ostende patri. sine dulce nitentes
Comparet, atque diu fratris putet esse Lyaei.
Forsan et ipse comae nunquam labentis honorem
Proferet‚ atque alio clausum tibi ponet in aure.
Pergame, pinifera multum felicior Ida!

Illa licet sacrae placeat sibi laude rapinae3
(Nempe dedit Superis illum, quem turbida semper
Juno Videt, refugitque manum, nectarque recusat)
At tu grata Deis, pulchroque insignis alumno,
Misisti Latio placida quem fronte ministrum
Juppiter Ausonius pariter, Romanaque Juno
Aspiciunt, et uterque probant. Nec tanta potenti
Terrarum Domino divum sine mente voluptas.
Dicitur Idalios Erycis de vertice lucos

Dum petit, et molles agitat Venus aurea cycnoS,
Pergameas intrasse domos, ubi maximus aegris
Auxiliator adest, et festinantia sistens

Fata salutifero mitis Deus incubat angui.

Hic puerum egregiae praeclarum sidere formae
Ipsius ante Dei ludentem conspicit aras.

Ac primum subita paulum decepta figura

Natorum de plebe putatt sed non erat illi

Arcus, et ex humeris nullae fulgentibus umbrae,
Miratur puerile decus3 vultumque comasque

 

V. 13. NUBE. [27. AnAs, antea Anam. Eo. mm]

10

15

20

25

30

 

