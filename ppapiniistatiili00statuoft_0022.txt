xm PRAEFA'rio.

aliis codicibus, vel forte ex libitu correctoris, Francisci Puteolani3 et quae-
cunque egregia habet Parmensis, haec quoque habet3 et multa praeterea,
quae in Addendz‘s videas: adeo ut absque hac omnino manca fuisset nostra
Editio. Liber est pulcherrimus, in Folio: in eodem 'volumine continentur
Catullus, Tibullus et Propertius. Uno anno Parmensem praecessit, impres-
sus venetiis An. 1472. Non dubito quin haec sit omnium antiquissima ha-
rum Silvarum Editio: certe, omnium rarissima est3 neque mentionem ejus
alibi invenio praeterquam in obscuro isto angulo Editionis Parmensis3 istius
quoque perquam rarae.

Romana quoque Editio, licet ab aliis praeflorata, nonnihil novi ex
suo contulit, et lectiones Parmensis et Venetae Editt. confirmavit3 quod passim
videbis. Huic praefuit Domitius Calderinus, ex scriptis in diversos Aucto-
res bene noum, et, ut illo aev0, vir sane doctissimus. Multa ille Statio fe-
liciter restituit3 in multis pueriliter erravit. hoc tamen nomine maxime cul-
pandus, quod si quid non intellexerit, statim mutavit3 etiam absurde non-
nunquam3 saepe etiam, quod valde suspicor, nulla mentione facta, Utilis
tamen Editio, quod diversorum Codicum scripturam repraesentet3 cum Jam
paene certus sim, Domitium, quando istam evulgaret, non vidisse aut Par-
mensem, aut libros ex quibus Parmensis expressa suit: de quo aliquando
incertus eram.

Sed dudum ante nactos hos libros suspicatus eram, quod postea ve-
rum comperi, non multum auxilii exspectandum esse a duobus vel tribus
exemplaribus quibusvis. quippe altius adactum erat vulnus; et post omnia
quae invenire potui a Viris doctis restituta vel e Libris vel Ingenio, resta-
bant adhuc paene innumera quae nullo modo erant intelligenda. His igitur
incumbebam, haec premebam, et omnes strophas vertebam. et interdum Ve-
ritas primo discursu sese ingerebat3 aliquando res erat morosioris disquisitio-
nis. In summa: si quid in his rebus Certi sit, paene ausim in me recipere
et praestare, Te jam legere posse Statii Silvas plus quam Ter centum locis
restitutas ex Conjectura; partim Sensu praeeunte et necessario postulante
has emendationes, partim Lae‘tere's et Calami dac-tibus ad veras Lectiones du·-
centibus: adeo ut jam non restent Quadraginta loca de quibus desperem.
Juveniliter nimis dictum hoc tibi forte videbitur: spondeo, dictum esse citra
Affectationem aut Jactantiam; quarum occasiones, ut mihi videtur, ab his
Studiis longissime excluduntur. bene enim scio, quo pretio haec et omnia
huiusmodi aestimanda sunt: quae tunc demum tolerabilia fieri incipiunt, cum
ab animo simplici et candido proficiscuntur. sin minus, reponenda sunt inter
Flacci nugas quae seria ducunt in mala.

Nonnulla in his Silvis depravatissima puto, et siue aliis exemplari-
bus nunquam restituenda, utpote forte mutila:- velut hoc Epiced. Phileti
v. 64.

